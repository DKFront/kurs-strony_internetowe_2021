# Identyfikatory i klasy

## Identyfikatory

 Do identyfikacji poszczególnych elementów używamy tzw. identyfikatorów w skrócie id. Id to atrybuty elementów html, które pozwalają je odróżniać. Deklaracja identyfikatora wygląda następująco:

 `<p id="pierwszyParagraf"> tekst </p>`

 Atrybut `id` jest unikalnym identyfikatorem elementu html. Znaczy to, że daną wartość atrybutu id możemy przypisać jedynie jednemu elementowi HTML.

## Klasy

Klasy są zbliżone do identyfikatorów, również możemy dzięki nim rozróżniać poszczególne elementy html. Tak samo jak id są one atrybutem wszystkich elementów html. Używamy ich stosując słowo `class`.

`<p class="kolejnyParagraf"> tekst </p>`

Atrybut `class` nie jest unikalnym identyfikatorem elementu, zatem możesz przypisać jedną klasę do wielu elementów HTML.
